作者：柳永
寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。
多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？
![P20240622-192811.jpg](https://github.com/tianpengwan/tianpengwan.github.io/assets/102905945/6021721f-ca1a-42d5-8c08-e27f24eaaf8a)

